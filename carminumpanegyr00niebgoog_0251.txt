rusum Mmoms Lm. ι.

Talia dicentis pedibus prostrata iacensque
omnis turba simul “pius es, miserere” perorat
176 “supplicibus, vir sancte, tuis: succurre periclis.
omnia mox veniente die periisse videbis,
si vacuam vulgus sine principe senserit aulam.
quantumcunque boni moveat dilectio patris,
non sit amor patriae patrio minor. ipse tenere
180 sceptra tuus moriens te iussit avunculus ore.
aspice quanta fuit nostrae simul urbis et orbis
provida cura seni. pro te deus omnia fecit
quae fieri voluit. solium conscende patermun,
et rege subiectum, princeps fortissime, mundum.
185 aurea nascetur vobis reg-nantibus aetas,
nec mutans dominos‘Romana videbitur aula.''
Vocibus his flexus cessit tandem: itur iu arcem
obsequio comitante patrum. gratissima coniux
subsequitur, non tunc solito stipata tumultu.
190 incedunt inedia securam nocte per urbem
fronte parum laeti ‚ quamvis gaudente senatu

imperium peterent, quanquam omnia tuta viderent.

divinis animis inerat dolor ille parentis;
ante pios oculos mitis versatur imago.
195 illa movet mentem, penitusque in pectore utroque
indivisa manens pia numina numine complet.
Limen ut Augustae sacro pede contigit aulae,
omnia gallorum strepuerunt culmina cantu.
exactam noctem primi sensere volucres,
200 et laetum cecinere diem, alarumque dedere
plausibus assiduis et acuta voce favorem.
Excubiae primum, quae summa palatia servant,
imperium felix dominis intrantibus optant,
et cunctos aditus armato milite vallant,
205. ne quis in Augustam contrarius audeat aulam
infensum conferre pedem. devotio tanta
atque homiuum cautela fuit sollersque bonorum
sollicitudo patrum: nam quis tentaret obesse,
cum deus imperium sancto iam 'dixerat ore
210 Iustino Sophiaeque dari , muroque potenti

171²

