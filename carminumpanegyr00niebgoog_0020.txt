vm NIEBUHRH

· mina pellere dicat , eum consubstantiationem aliquam divinae
'essentiae cum aqua in sacro lavacro adhibita sibi fingere mone-
bam3 id vero vix in Christianum cadere.

p. X 0 Haec meditabar Sangalli , Sidonio Sirmondiano destitutus3
-quem si inspicere potuissem, tota argumentatio concidisset. car-
men enim Merobaudis de Christo exstare docet doctissimus ille
Sidonii enarrator. id hoc indicio facile in Fabricii collectione in-
veni, inscriptum Merobaudis· Hispani 801ιοὶαείὼὶ .· porro hunc
titulum in vetustissimo libro, ex quo Fabricius se edere dicit, ita
scriptum exstitisse ‚ nemo dubitabit. idem tamen poema inter
Claudiani quoque epigrammata exstat (“proles vera dei’') ‚ sci-
licet unum ex quattuor illis carminibus quae 10. Camers addidit,
nemo alius hactenus, quum plurimi iu conferendis Claudiani co-
dicibus laborarint, in scriptis libris invenit3 ac sane fieri potest
ut Camers non codicis auctoritate sed coniectura, propter carmen
Paschale, quod Claudiani esse crediderit, motus illi adscriberet
quae eum auctorem habere nequeunt. Fabricius luculentum illud
carmen a Camerte editum esse, editores Claudiani cuncti id, cum

non spernenda lectionis varietate, apud Fabricium inveniri, pa-
riter ignoraverunt.

Huius igitur tam manifesti ac non suspecti testimonii fi‘dem
cavillationibus elevare velle viro gravi indignum foret: nam ut
inesse carmini quae parum orthodoxam opinionem prodant, Ges-
nero concedamus, ethnicum Christianae religionis mysteria ita
accurate tractasse, quae Barthii opinio est (Adv. 1 7), nunquam
nobis persuaderi sinemus. Itaque, quod unum superest, fatea-
mur, quamquam non sine stupore, statuendum esse exstitisse
sub Leone magno pontifice Christianos, qui quum ab impietate
longe abessent, nihilominus quaedam ex illis criminibus quae
maiores in fidem Christianam conferri indignabantur pro veris
admitterent3 atque in eorum numero esse Merobaudem.

Carmen quod inter opera Claudiani relatum vulgo obvium

1>- Xl est , addere non placuit: eos vero quibus ad scriptos codices adi-
tus patet, rogo hortorque ut quattuor illa carmina quae Camerti
debentur sollicite quaerantr, ex quibus disticha de miraculis
Christi pariter Merobaudem nostrum auctorem habere valde pro-
babile est. imo idem de carmine Paschali suspicor: at carmen
de Hercule prorsus diversum colorem habet.

