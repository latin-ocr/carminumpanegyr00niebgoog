IUSTINI MINORIS Lm. ΠΙ.

lastinianus, ovans quarto cum consule princeps

125 alta triumphali tereret Capitolia pompa.
sacris principibus iucundae fabula mensae
de divo genitore fuit: tum nomen honorum
inter delicias et dulcia pocula summis
laudibus attollunt, vivumque per ora fatentur,

130 sic decessorem regnantum nullus amavit,
quanquam sceptra patris natus successor haberet.
ante oculos geniti genitor dulcissimus omni
tempore semper erit, semperque iu corde manebit.

Postquam divinae sumpsere novissima cenae

135 pocula, et excelsae siluerunt gaudia mensae,
contulerat quae prima dies, surrexit ab alto
laetus uterque toro , secretaque tecta petivit.
sed non in segnes solverunt pectora somnos.
invigilant animi, quibus est pia cura regendi

140 tot latos populos, duros domitare tyrannos,
consiliis uti ‚ causas disponere mundi.
maxima, pro rerum quae disposuere salute,
admiranda magis quam connumeranda fateri
humanum decet ingenium. quis carmine digno

145 tot divinarum miracula pandere rerum
sufficiat? quibus haec verbis, qua laude reponat?
diva Augusta favens, sanctum et venerabile nomen,
immortale bonum, nostrae sapientia linguae,
auspiciis haec sacra tuis: tua vota canentem

150 respice ‚ et oranti clemens solatia praebe.

Septima gaudentem lux aurea videret orbem,
expellens placido brumalia frigora verno.
omnia sol oriens radiis melioribus afflans,
tranquillo gelidas tepefecerat igne pruinas.

155 gaudebant elementa simul, mollique calebant
temperie, votisque suis nova Roma favebat.
oruata est Augusta domus , iussuque regentis
acciti proceres omnes', scholaque palati est
iussa suis adstare locis. iamque ordine certo

160 turba decanorum ‚ cursorum , in rebus agenttun,
cumque palatinis stans candida turba tribunis,

Merob. et Cor. 17

191

