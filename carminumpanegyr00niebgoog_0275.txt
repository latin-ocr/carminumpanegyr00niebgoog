IUSTINI MlNoms ΠΒ. 111.

nudare, et nondum plene satiatus abit-eg
quem Persae timuere feri, genibusque minantis
admovere manus, pacem et meruere precando.
ni facerent, frustra celsis Babylonia muris

280 cincta foret, dominos Avares nunc ferre parata.
rupimus Euphratem ‚ gelidos superavimus amnes,
hibernos cursus quando refrenat aquarum
frigus et omnigenis fit durior unda metallis.
vidimus et tectos vitrea testudine pontes

385 stagna lacus fluviosque super fontesque iacere.
iu silicis morem vel stratae marmore terrae
cognatos latices laticum cum crusta tegebat,
plaustra super solidas stridentia duximus undas.
illic volventum vestigia nulla rotarum

290 aerea nec solitos labens dedit orbita sulcos,

¹ nec fragilis potuit crystalli forma noceri
praesolido stringente gelu3 fremitusque sonorus
cornipedum liquidos ceu terruit ungula campos,
insanum volvens strepitum. calcavimus Imaum,

295 ivimus instinctus sicco pede: praebuit amplus
nix spatiosa vias. praeduris gentibus acre
intulimus bellum. pars altera castra locavit:
miscuimus pugnas, munitas cepimus urbes,
firmaque disruptis deiecimus oppida muris.

300 nunc ripas Scythici victor rex contigit Istri,
densaque per latos figens tentoria campos

ad tna nos , princeps , haec splendida moenia misit.

annua praelargi patris solatia vestri
sumere tempus adest: sancte quae praebuit ille,
305 vos etiam praebere decet. si foedera pacis
intemerata tibi ‚ si mavis pacta manere,
³ debita quaerenti transmittite munera regi.”
Talia iactantem nulla commotus in ira
tranquillus princeps oculis pietatis serenis
310 aspexit iuvenem, placidoque haec edidit ore.
“quantum est legatis concessa licentia sandi,
tantum legatos animo decet esse modesto
et vitae probitate grave-53 quique ordine possint

195

