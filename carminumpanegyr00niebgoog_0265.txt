IUSTIM molus ΠΒ. Π.

Ut clamor magnus populi strepitusque quievit,
divinus princeps Augusta voce perorans
haec plebi mandata dedit. “bene vivite, cives-

tempus gaudendi est: gaudete, hilaresque manete.

385 contulit ista deus:- nullus sua gaudia turbet.
priventur caedes ‚ studiorum iurgia cessent.
et iam post duros , cunetis promitto ‚ labores
otia sint plebi, nobis vigilantia sollers:
tranquillam faciam securIs civibus urbem.

340 nos curam vestri gerimus, nos vestra tuemur.
credite , non patitur saeclorum secta meorum
iniustos saevire diu. oomponite mores,

a furtis cohibete manus , cessate nouere.
discite iustitiam, legum praecepta tenete.

345 iustitiam quicunque facit , fora nulla timebit:
omnis erit iudex informidabilis illi.
corripiet sontes iuris vigor. este quieti.
si socium socius , si civem civis amabit,
non solum optati tribuo spectacula circi,

350 praemia sed populis et maxima dona parabo.
ditabo plebes opibus, nomenque negatum
consulibus consul post tempora multa novabo‚
gaudeat ut totus Iustini munere mundus-
dona calendarum properant vicina mearum z

855 vos vestris adstote locis, properate, parate,
promissaque die nostras sperate curules-‘³'
expavit gaudens inopino. nomine vulgus
consulis audito: natus fragor, itque tumultus
per laetos ingens fremit undique murmur,

360 ingeminantque cavos dulci modulamine plausus.

Interea lati spoliant subsellia ciroi3
undique plorantum descendit turba virorum,
et positis totam chartis implevit arenam
ante ipsam domini sedem, largisque rigantes

365 ora viri lacrimis et terrae corpora dantes
in facies cecidere suas. “miserere , perimus,”
insonuit vox magna diu. “lege sacra parentis
syngrapha ‚ de tantis rationem collige chartis.

185

