194 CORIPPI DE LAUDIBUS

ingressus primos immensaque atria lustrans
ingentes adstare viros. scuta aurea cernunt,

240 pilaque suspiciant alto splendentia ferro
aurea, et auratos conos cristasque rubentes.
horrescunt lanceas saevasque instare secures3
ceteraque egregiae spectant miracula pompae,
et credunt aliud Romana palatia caelum.

245 spectari gaudent, hilaresque intrare videri.
non secus Hyrcanae quotiens spectacula tigres
dat populis nova Roma suis, ductore magistro
non solita feritate fremunt, sed margine toto
intrantes plenum populorum milia circum

250 suspiciunt, magnoque metu mitescere discunt3
deponunt rabiem, gaudent fera vincla subire,
per medios intrare locos , ipsumque superbae
quod spectentur amant, caveam turbasque sax-entes
lustrant, et pronae solium regnantis adorant.

255 verum ut contracto patuerunt intima velo ’
ostia, et aurati micuerunt atria tecti,
Caesareumque caput diademate fulgere sacro
Targites suspexit Avar, ter poplite flexo
pronus adoravit, terraeque adfixus inhaesit.

260 huno Avares alii simili terrore secuti
in facies cecidere suas, stratosque tapetas
fronte terunt, longisque implent spatiosa capillis
atria et Augustam membris immanibus aulam.

Α ut clemens princeps legatos surgere iussit'

265 officio stratos, iussu monituque iubentis
erexere viros. “quod poscitis,” ore sereno
clementer regnator ait, “memorate‚ docete,
et vestri regis quae sit legatio ferte.”
haec postquam princeps tranquilla voce profatus,

270 crudus et asper Avar dictis sic coepit acerbis.
“rex Avarum chagan, debellans intima mundi,
famosos stravit magna virtute tyrannos,
innumeros populos et fortia regna subegit3
cuius Threicium potis est exereitus Hebrum

275 exhausto siccare lacu, fluviumque bihendo

