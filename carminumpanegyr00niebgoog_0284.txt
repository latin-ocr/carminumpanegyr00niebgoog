204 *CORJPPI DE LAUDIBUS

205 atque avidi sumunt virides, quas attulit, herbas.
Interea populus totas compleverat aedes,
ornatas nexis diversa ex fronde coronis.
serica per cunctas pendebant vela columnas3
perque arcus vicosque omnes adstabat utraque
210 parte favens vulgus, palmasque sinusque parabat.
consulis adventum summa tardantis in aula
exspectant, penduntque moras , causasque morarum
inquirunt, oculosque omnes ad regia tollunt
limina, processumque Augusti consulis optant.
215 haud secus ut Libyci terra sitiente coloni
nubila suspiciunt, moto cum fulgura caelo
prima micant crebroque tonans Notus implicat aethram
ruricolum siccos discurrit turba per agros
spe pluviae , mundantque locos, aditusque viarum
220 librant , et cursus omnes moderantur aquarum,
uude fluant liquidi per prata virentia rivi,
(cogit dura sitis), cumulosque arentis arenae
obiiciunt ‚ pinguisque soli declivia claudunt.
Postquam opibus fidos consul ditavit alumnos,
225 Augusto nutu cunctos incedere iussit,
ut populis pia dona daret. praecepta facessunt.
tollitur in magnum divalis sella trimnphum
mille ministrorum manibus ‚ gratoque labori
submittunt humeros et loris fortibus aptant
230 electi iuvenes, aetas quibus omnibus una,
par habitus, par forma fuit, vestisque rubebat
concolor, atque auro lucebant cingula mime.
incessit laetus praeclara in veste senatus,
pars trabeis pars compta togis, ut cuique probatus
235 ordo locum cultumque dabat. divina sequuntur
officia , et primis praeco clamoribus instat
omnibus imperitans sectis procedere turmis.
incedunt densae mixto lictore cohortes:
hinc armata manus dextram laevamque tuetur
240 Caesarei lateris; clipeis pia terga tegebat
ingens excubitus , protectorumque phalanges ⁶
fulgebant rutilo pilis splendentibus auro.

